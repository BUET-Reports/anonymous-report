Submitter: Abrar Jahin Nafi\r\nEmail: azn1921@gmail.com\r\nগত ২৪ সেপ্টেম্বর ২০১৮ আমি আমার বন্ধু বান্ধব, কাছের জুনিয়র সিনিয়র সহ চা খাচ্ছিলাম বুয়েট শেরেবাংলা হলের নিকটস্থ চায়ের টং-এ। এর আগে কিছুদিন নিরাপদ সড়ক আন্দোলন, ক্যাম্পাসে ছাত্রছাত্রীদের করা দেয়ালংকনে দুষ্কৃতকারীদের সাদা রঙ মেখে দাওয়া এবং আরও নানাবিধ বিষয় নিয়ে সামাজিক যোগাযোগ মাধ্যমে লিখালিখি করছিলাম। তার জের ধরে বুয়েট শাখা ছাত্রলীগের কিছু সদস্য বেশ অনেক দিন ধরেই আমাকে “মার্ক” করে রেখেছিল। উল্লেখিত দিনে চায়ের টং-এ আড্ডায় মশগুল থাকা অবস্থায় আমার এক সিনিয়র ভাই আমাকে ইশারায় বললেন যে তুমি এখান থেকে চলে যাও। উনি বেশ কিছু বেশ ছাত্রকে (পরে জানতে পারি ওরা বুয়েট শাখা ছাত্রলীগের সদস্য) ওখানে জড়ো হতে দেখতে পাচ্ছিলেন এবং বারবার আমার দিকে নজর দিতে দেখছিলেন। উনি  ধারণা করেছিলেন যে ওরা আমার জন্য এখানে জমায়েত হয়েছে। আমি ঝামেলা এড়ানোর জন্য ওখান থেকে আরেকজন সিনিয়র ভাইকে নিয়ে উঠে যাই বাসার দিকে যাওার জন্য। রিক্সায় ওঠা মাত্র কয়েকজন আমার রিক্সা ঘিরে ধরে। যার মধ্যে ছিল মুহতাসিম ফুয়াদ-পুরকৌশল বিভাগ’১৪, ফারহান জাওয়াদ চৌধুরী- তড়িৎকৌশল বিভাগ,১৬  এবং ইশতিয়াক মুন্না যন্ত্রকৌশল বিভাগ ’১৫। পিছনে আরও অনেকেই প্রস্তুত ছিল আমাকে মারার জন্য যাদের কাউকেই আমি চিনি না। এর মধ্যে ফুয়াদ এবং মুন্না ইতোমধ্যে হত্যা মামলায় জড়িয়ে কারাবাসে আছে। ওরা আমার রিক্সা ঘিরে ধরে আমাকে নানানভাবে হুমকি দাওয়া শুরু করে। একপর্যায়ে আমাকে ৩ জন টেনে হিঁচড়ে রিক্সা থেকে নামানোর চেষ্টা করে। ওদের নখের আঁচড়ে আমার রক্তক্ষরণ আরম্ভ হয় এবং টানা হ্যাঁচড়াড় এক পর্যায়ে আমার পরনের গেঞ্জিটা ছিঁড়ে যায়। রিক্সা থেকে পাশবিক ভঙ্গীতে নামানো হলে আমি আচমকা পিছন থেকে মাথায় সজোরে একটা আঘাত অনুভব করি। বিষয়টা বুঝে উঠার আগেই আরও একাধিক আঘাত এসে পড়ে আমার ঘাড় আর মাথায়। আঘাত করছিল সাফায়েত ফারুক চৌধুরী জয়- সিভিল’১২। ফুয়াদ, জাওয়াদ, মুন্না, জয় এদের কাউকেই আমি ব্যক্তিগত ভাবে কখনো চিনতাম না। ওইদিনই আমি ওদেরকে প্রথম দেখি। ঘটনার আকস্মিকতায় আমি হতবিহবল হয়ে যায়। পরিচিত অনেক মানুষ ওখানে উপস্থিত থাকায় আমাকে বাঁচিয়ে নিয়ে একটি রিক্সায় উঠিয়ে দাওয়ায় ও যাথায় আমি বেঁচে যাই।\r\n-আবরার জাহিন নাফি\r\nনৌযান ও নৌযন্ত্রপ্রকৌশল বিভাগ\r\nরোলঃ ১২১২০০৯