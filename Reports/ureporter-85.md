২০০৯ সালে আওয়ামীলীগ ক্ষমতায় আসার পর ছাত্রলীগ দাপট দেখানো শুরু করে। বর্তমানের নির্মমতার শুরু সেখানেই।

তুচ্ছ একটা ঘটনাকে কেন্দ্র করে ছাত্রলীগের ইন্ধনে ব্যাচ ০৭ এর একটি ছেলেকে নজরুল ইসলাম হল থেকে ১ সেমিস্টারের জন্য হলে না থাকার নির্দেশ দেয় তখনকার র‌্যাগ ব্যাচ ০৪। এ ঘটনা হল প্রভোস্টের কানে দেওয়ায় ব্যাচ ০৭ এর ছেলেদেরকে হল ক্যান্টিনে ডেকে মারধর করা হয় ছাত্রলীগ সভাপতি তালাশের (ব্যাচ ০৩) নেতৃত্বে। ০৭ ব্যাচের একটি ছেলের উপর তারা বেশী চড়াও হয়, এক পর্যায়ে ব্যাচ ০৪ এর কয়েকজন এসে তাকে কোনোভাবে বাঁচাতে সক্ষম হয়। 

এতে এবং পরবর্তীতে এ ঘটনার সমালোচনা করায় উল্টো ক্ষিপ্ত হয়ে ব্যাচ ০৪ এর ঐ কয়েকজনকে তালাশের রুমে ডাকা হয় পরিকল্পিতভাবে মার দেওয়ার প্রস্তুতি হিসেবে। পরে তখনও হলে অবস্থানকারী সিনিয়র এক ভাইয়ের মধ্যস্ততায় তারা মার খাওয়ার হাত থেকে বেছে যায়।

ছাত্রলীগের এই দাপট তৎকালীন ভিসির ছত্রছায়ায়। পরবর্তীতে ভিসির পদত্যাগের দাববির যে আন্দোলন হয়, সেটাও একই কারণে।