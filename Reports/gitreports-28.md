Submitter: Anonymous
কী রকমের ঘটনা রিপোর্ট করছেন?
মানসিক নির্যাতন, গালাগালি, সেক্সুয়াল হ্যারাসমেন্ট, জোর করে কিছু করতে বাধ্য করা

ঘটনার বিস্তারিত বিবরণ দিন।
প্রথমদিকে হলে ওঠায় আমি ছিলাম একলা "মুরগি", ২/৩ সপ্তাহ এভাবে চলার পর যখন আরও ব্যাচমেট আসা শুরু করলো তখনও আমাকে ডেকে নিয়ে যাওয়া হত। আমাকে নানা আপত্তিকর অংভঙ্গি করতে বাধ্য করা হয়, অনেক গালিগালাজ/কুতসিত কথা (তাদের ধারণা সবাই ভেজা বেড়াল) এমনকী ডেস্কটপে পর্ণ ছেড়ে তা দেখতে বাধ্য করা হয়। আমার মনে পড়ে, আমি প্রায়ই রুমে এসে কাঁদতাম, মারার জন্য হাত তুলেছিল তারা, এমনকী এই বলে শাসিয়েছিল যে প্রোভস্টকে বলে কোন লাভ হবে না, কারণ প্রোভোস্ট তো সবসময় হলে থাকে না, তখন আমায় দেখবে কে।
আমি কিছুই বলতে পারিনি, এরপর যখন জানলাম র‍্যাগ প্রদানকারী ছাত্ররা একটি বিশেষ রাজনৈতিক দলের ( more specifically, ছাত্রলীগের ) হল শাখার কর্মী, আমি আরও ভয় পাই।  শেষমেশ এক জুনিয়র টিচারকে (স্যার ফেসবুকে এক্টিভ ছিলেন) বিষয়টি জানাই (স্যার খুব সম্ভবত লীগ সাপোর্টার ছিলেন এবং আমার কাছে স্যারকে যথেষ্ট সাপোর্টিভ মনে হয়েছিল)। ওই সময়টার মেন্টাল সাপোর্টের জন্য স্যারকে আমি কৃতজ্ঞতা জানাই, কিন্তু স্যারও কিছু প্রতিকার করতে পারেন নি (হয়তো তিনি চাননি বিষয়টা বড় আকারে জানাজানি হোক)। তিনি শুধু বলেছিলেন র‍্যাগ দেবার সময় যেন স্যারকে কল করে মোবাইলটা তাদের হাতে দিই। বাস্তবতার আলোকে বিষয়টি কতটুকু যুক্তিযুক্ত আমি জানিনা, কারণ আমার মনে হয় না সিনিয়রদের দ্বারা চরম মেন্টাল হ্যারেসমেন্টের সময়ে একজন ছাত্র এই কাজটুকু করতে পারে।
একবার আমার মনে হয়েছিল এখান থেকে ছুটে পালাই, আর কখনো এই ভার্সিটিতে পড়বো না, কিন্তু তাদের একজন আমাকে কাঁদতে দেখে বলেছিল চলে গেলে আরও বেশি রাগ করবে, বেশি করে র‍্যাগ দেবে।  যাই হোক, অনেকে বলে র‍্যাগ দিলে সম্পর্ক ভালো হয়, নতুনেরা আদব শেখে, কিন্তু আমাকে যারা র‍্যাগ দিয়েছিলো তাদের আমি অন্তরের অন্তঃস্থল থেকে ঘৃণা করি। দুঃখ লাগে এই ভেবে যে, এরপর আমার অনেক ব্যাচমেটকেও দেখেছি র‍্যাগ দিতে, আমার ব্যর্থতা যে, আমি কিছুই করতে পারিনি।

কবে ঘটেছে ঘটনাটি (লেভেল/টার্ম)
লেভেল ১ টার্ম ১

ঘটনাটির ফলে আপনার মনে দীর্ঘমেয়াদী কোনো প্রভাব পড়েছে কি? যদি পড়ে তাহলে কেমন প্রভাব পড়েছে, কী ক্ষতি হয়েছে, সেটা লিখুন।
আমার ১-১ এর রেজাল্টের ধস নেমেছিল। প্রতিটা বুয়েটিয়ানই জানে ১-১ এর রেজাল্ট বাকি টার্মগুলোর ওপর কী ইফেক্ট ফেলে, ইভেন ১-১ এর রেজাল্ট আমি এখনো রিকভার করতে পারি নি এবং আমি মনে করি এর দায় পুরোপুরি তাদের। বুধবার রাতে পালিয়ে থাকলেও পরেরদিন রাতে ডাইনিং থেকেই ডাকা হত, যার ইফেক্টে শনিবার প্রোগ্রামিং ল্যাবে বাঁশ খেতাম। একটা ১৪ সপ্তাহের টার্মে ৬/৭ সপ্তাহই যদি এভাবে কাটাতে হয় তাহলে মনে হয় রেজাল্ট খারাপ করার জন্য আর কিছুই লাগে না।

কোন কোন ব্যাচের শিক্ষার্থী আপনার সাথে এটা করেছে?
লেভেল ১ টার্ম ২, লেভেল ২ টার্ম ২

কোন সালের ঘটনা এটা?
2013

আপনার ব্যাচ (HSC year)?
2012