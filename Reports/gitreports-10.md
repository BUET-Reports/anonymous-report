Submitter: MUHAMMAD MUSHFIQUL ISLAM
Email: mushfiq_2004@yahoo.com
আমি মুহাম্মদ মুশফিকুল ইসলাম। সিভিল ইঞ্জিনিয়ার। আমি বুয়েটের ছাত্র নই, আমি আহসানউল্লাহ ইউনিভার্সিটির সাবেক ছাত্র। তবে অনার্সের সময়কালে বিভিন্ন কাজে আমাকে মাঝেমধ্যে বুয়েটে যেতে হতো। একদিনের কথা বলছি। ২০১০ সাল। সমাজতান্ত্রিক ছাত্রফন্টের কয়েকজন কর্মী আমার স্কুলজীবনের বন্ধু ছিল, কাজেই তাদের সাথে বুয়েটে গেলে আমার দেখাসাক্ষাৎ হত, গল্পও করতাম। যদিও কখনো আমি ছাত্রফ্রেন্টের কোন রাজনৈতিক কর্মসূচীতে কখনোই অংশ নিইনি, জাস্ট বন্ধু হিসেবে গল্প করতাম। ২০১০ সালে একদিন শেষ বিকেলে আমি ক্যাফেটেরিয়ায় গল্প করছিলাম এক বন্ধুর(সে কোন রাজনীতির সাথেই জড়িত ছিলনা) সাথে। আমার পেছনের দেওয়ালে ছাত্রফ্রন্টের পোস্টার লাগিয়ে গিয়েছিল দুপুরে(যেটা আমি ক্যাফেটেরিয়ার বয়দের মুখে শুনেছি)। পোস্টারে লেখা ছিল "বুয়েটে সন্ত্রাস-চাদাবাজি চলবে না, বন্ধ কর"। হঠাৎ ৭/৮ জনের মত ছাত্রলীগ কর্মী আমা্র কাছে এসে এই পোস্টার লেখার কারণ জানতে চাইল। আমি জানিনা বলতেই তাদের মধ্যে একজন বলেছিল, "ও ছাত্রফ্রন্টের সাথে হাটে, ওরাই লাগিয়েছে"। আমি বারবার অস্বীকার করতে থাকি। এরপর তারা আমার কলার ধরে আমাকে গালিগালাজ দিয়ে হুমকি দিয়ে চলে গিয়েছিল। এরপর অনেকদিন আমি আর বুয়েটে যাইনি। এরমধ্যেই শুনেছি ২০১১ সালে ওরা ছাত্রফ্রন্টের গৌতম, মামুন, মুনিম, জয়দেরকে প্রচন্ড পিটিয়ে ক্যাম্পাসছাড়া করেছিল এবং ক্যাম্পাস থেকে ছাত্রফ্রন্টকে তাড়িয়ে দিয়েছিল। ভাগ্য ভালো অনেকদিন বুয়েটে যাইনি, নাহলে আমাকেও হয়তো ছাত্রফ্রন্ট কর্মী বানিয়ে নির্যাতন করত। এই ঘটনা আমাকে এখনো ভাবায়। বুয়েটের ক্যাম্পাসে পচন তখন শুরু হচ্ছিল মাত্র, আর এখন তো সেটা রীতিমত ক্যান্সারে রূপ নিয়েছে।