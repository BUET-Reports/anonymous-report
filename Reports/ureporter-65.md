"I wish, I could take the place of Abrar Fahad.

২ বছর আগে আমার ভাই যখন শের ই বাংলা হলে সীট পায়, আজকের আসামীরা সেই সময় আমার ভাই এর উপর র‍্যাগ এর নামে অনেক অত্যাচার করে।

আমি যেদিন জানতে পারি, সেদিন সারারাত আমি ঘুমাতে পারিনি।

আমার বার বার ইচ্ছা করছিলো, একটা স্ট্যাম্প নিয়ে আমি ওই হলে গিয়ে সবগুলারে পিটায়ে আসি। ( যদিও আমি জীবনে কখনো কাউকে কোনোদিন একবারের জন্যেও র‍্যাগ দেইনি)

কিন্তু বুয়েটে হলকেন্দ্রিক কলোনিয়াল একটা ব্যাপার আছে। এক হলের ব্যাপারে অন্য হল কিছু করলে সেটা অনেকটা ব্লাসফেমীর মত হয়ে যায়।

আমি আমার ভাই এর ফিউচারের কথা ভেবেই কিছু করতে পারিনি। কিন্তু সেদিন যদি আমি কিছু করতাম আজকে হয়তো মুন্না, রবিন, জিয়নরা এই কাজ করতে পারতোনা। আমি যা করছিলাম সেটা হল, আমার হলের ছাত্রলীগের জামি ভাইকে ঘটনাটা বলছিলাম।

আমি নিতান্তই কখনোই রাজনীতি করিনাই। জামি ভাই সেদিন আমাকে অনেক হেল্প করেছিল বলেই আমার ভাইকে আমি আমার হলে নিয়ে আসতে পেরেছিলাম।

দ্বিতীয়ত,

আমি যখন ৪-২ তে, অর্থাৎ আমরা তখন র‍্যাগ ব্যাচ, ওইসময় একটা দরকারে শের ই বাংলা হলে যাই। তখন নির্বাচনের আগের সময়। হলে জিয়নরা কুত্তার মত ঘুরঘুর করতেছে 'শিবির' ধরবে বলে।

আমি দাড়ি রাখছি। এই ছেলে আমাকে দেখে জিজ্ঞেস করলো, "আপনি কে?"

আমি বললাম, "আমি ১৪ ব্যাচের। তুমি?"

সে বলল, "আমি ১৫ ব্যাচ।" ( মানে আমার জুনিয়র)

আমি বললাম, "ঠিকাছে যাও।"

সে আমাকে ডেকে বলে, "১৪ ব্যাচ হইছেন তো কী হইছে, এত ভাব কেন? "

আমার তখন মেজাজ খারাপ হয়ে যায়। বাকবিতন্ডার এক পর্যায়ে আমি কথা না বাড়ায়ে উপরে চলে যাই। কিছুক্ষণ পর শুনি নীচে দৌঁড়ঝাপের আওয়াজ। নেমে দেখি, সে পোলাপান যোগাড় করে ফেলেছে আমাকে মারার জন্য।

কিন্তু তাদের মধ্যে কয়েকজন ছিল আমার বন্ধু। তাই সে ওইদিন আর কিছু করতে পারে নাই।

আমার তবুও, জিয়ন, মুন্না রবিনদের জন্য এক প্রকার খারাপ ই লাগছে। প্রথম যখন ওরা বুয়েটে আসে, কতটা মাসুম ছিল তারা।

বুয়েটের হলের র‍্যাগ কালচার, বড়ভাই-ছোটভাই সম্পর্ক উন্নীতকরণের জন্য নানান অশ্লীল প্রোগ্রাম এবং সর্বোপরিভাবে রাজনৈতিক ক্ষমতা আর সিনিয়রদের একরোখা নির্দেশে কখন যে তারা নিজেরাই পশু হয়ে গেছে, হয়তো তারাও বুঝতে পারেনি।

শুধুমাত্র ছাত্ররাজনীতি মুক্ত করলেই হবেনা, র‍্যাগ কালচার বুয়েটে চিরকালের জন্য বন্ধ কর‍তে হবে।"

Riad Ashraf
CSE'14

(From Buetian FB Page, I am not Riad Ashraf)