আমরা তিতুমীর হলের ১৮ ব্যাচ। হলে উঠার পর থেকেই নিয়মিত আমাদের টর্চার করা হতো।থাপ্পড় মারা, ক্লাসমেট কে দিয়ে আরেক ক্লাসমেটকে মারানো,অসংখ্য বার কানধরে উঠবোস যা করতে করতে আমরা হাঁটতেও পারতাম না কয়েকদিন। কিন্তু একবার আমাদের হলমেট দের ছাদে তোলা হয় আমাকে এবং আরো কয়েকজনকে। আমাদের একজনের দোষ ছিল সে কমনরূমে বড় ভাইদের না বলে মা বাবা নিয়ে বসেছে।আরেকজন লীগের মিছিলে না গিয়ে মুভি দেখতে গিয়েছিল,একজন টিউশনিতে ছিল,একজন ডিপার্টমেন্টে বড় ভাইকে সালাম দেয় নাই। এরপর ১৭ এর ভাইরা আমাদের সবাইকে অমানবিকের মতো স্ট্যাম্প দিয়ে মারতে থাকে। আমাদের ইইই এর এক ফ্রেন্ড মার খায় সবচেয়ে বেশি কারণ সে মার খেয়ে টলে পড়ছিল না,ইভেন ভাইরা এটাও বলে যে, শালা ব্যায়াম করে,ব্যায়াম করা শরীরে পিটায়া শান্তি। এরপর আমাদের সবাইকে একে একে প্রচন্ড মারে। অনেকে কেঁদে ফেলে তবুও ভাইরা থামে না। এটার পর আমরা সবাই প্রায় সপ্তাহ খানিক ঠিকঠাক আমরা চলতে পারিনি। ভাইরা এসময় আমাদের একফোঁটাও খোঁজ নেয়নি। আর আমাদের হলে সবাই কোনো না কোনো সময় প্রচন্ড মার খেয়েছেই। হল ছেড়েও গেছে মার সহ্য করতে না পেরে।  