আমাদের সময়(২০১১ সালের ঘটনা) হলের প্রথম এক বছর গণরুমে ছিলাম। ওই একটা বছর হলে যত যাই হোক মিছিল হইলেই লীগের বড় ভাইরা এসে জোর করে ছেলে-পিলেকে ধরে নিয়ে যেত গণরুম থেকে, যারা যেতে চাইতো না তাদেরকে প্রথমেই বলতো 'তোরে ছাদে তুইলা দিব, তোরে হল থেকে বাইর কইরা দিব,দেখি কি করস' এই টাইপ কথা-বার্তা,তো বাসা ছেড়ে অনেকেই প্রথম বারের মত বাইরে থাকা ছেলে-পিলে,এসবে স্বাভাবিকভাবেই অনেক ভয় পেত,তাই মিছিলেও একপ্রকার বাধ্য হয়েই যেত, পরে আমরা অনেকে একজোট হয়ে মিছিল-মিটিং এ না যাওয়ার সিদ্ধান্ত নেই কারণ আমরা কোন রাজনৈতিক দলের কর্মী নই প্লাস ভার্সিটিতে কারো গোলামী করতে যাই নাই, পরে কয়েকবার বড় ভাইরা ডাকতে আস্লেও আর যাই নাই, এজন্য একদিন অতর্কিতে এই ছাত্রলীগের লোকজনই গণরুমে হামলা চালায়, সৌভাগ্যবশত আমরা অনেকেই অইসময় গণরুমে ছিলাম না, কিন্তু আমার বন্ধু Amit Debnath কে তারা একা পেয়ে মেরে যায় (চড় থাপ্পড় কিল ঘুষি যা পারছে মাইরা নিছে) পরে শাসিয়েও গেছে যে প্রভোস্ট স্যার তাদের বা* টাও ছিড়তে পারবে না সো বলে লাভ নাই।\r\n\r\nদ্বিতীয়ত, গণরুমে থাকাকালীন শেষের দিকে আমায় সিট এলট করা হয় লীগের এক বড় নেতার রুমে (রুম নং- ৪৫৬,আউলা নর্থ), তো প্রভোস্ট স্যার বললো যাও রুম দেখে আসো বুঝে পাইলে অফিসে এসে একটা সাইন দিয়ে যেও, ওই রুমে গেলাম, সেই লীগের বিরাট বড় নেতা বলে 'নাহ তুমি রুমে উঠতে পারবা না, আমি উচ্চস্বরে গান বাজাই, তুমি পড়তে পারবা না, তোমারে আমি পরে ভালো রুমে উঠাই দিবো, এখন কিছু বলার দরকার নাই,হল অফিসে এই রুমে উঠছো বইলা সাইন দিয়া আসো', আমিও সুবোধ বালকের মত সাইন দিয়ে আসলাম,তারপর দিন যায়, মাস যায় মাগার আমার সীটের কোন দেখা নাই,ভাইয়ের সাথে দেখা হইলে খালি আশ্বাস দিয়ে যায়, শেষ-মেশ দেখলাম ওই রুমে আর একজন উইঠা গেছে, কি যে খারাপ লাগছিল বলার মত না। পরে জাস্ট এইটা তার মুখের উপর বলে দেয়ার জন্যে এই লোক আমারে আলাদা কইরা র‍্যাগ দিসে রাতভর(অইদিন বায়ার্ন-রিয়ালের সেমিফাইনাল সেকেন্ড লেগের খেলা ছিল)।\r\nএই হলো আমাদের সময়কার ছাত্রলীগের আওলার নেতাদের রুপ,কাজেই ১৬ ব্যাচের ছোটভাইরা একটা জিনিস মনে রাখবা,তোমরা ভার্সিটিতে পড়তে আসছো কারো গোলামি/দালালি করতে নয়,এমন কোন ফেভার কারো কাছ থেকে নিয়ো না যাতে তারা পরবর্তীতে এর রিজনেবল রেইট অফ রিটার্ন চাইবে।\r\nকথা আজ এই পর্জন্তই....\r\nPS: বড় ভাই 36th bcs এ roads and highways এ সুপারিশপ্রাপ্ত, ভাইয়ের জন্য শুভ কামনা।