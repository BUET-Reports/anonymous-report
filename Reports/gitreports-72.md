আবরারের জায়গায় আজ আমিও থাকতে পারতাম । হয়ত সাড়ে তিন বছর আগেই আমার মৃত্যু দিয়ে বুয়েট থেকে ছাত্ররাজনীতির কলুষিত অধ্যায় গুলো বিলীন হয়ে যেত । আল্লাহ চাইলে আবরার হয়ত আমার কারণেই বেচে থাকত ।\r\n\r\nতিতুমীর হল\r\nসময় ৩ মে, ২০১৬, সোমবার পেরিয়ে মঙ্গলবার ঠিক রাত ১২ টা । বিকালে ফুটবল খেলে মঙ্গলবার এর ম্যাথ সিটির জন্যে মাগরিবের পর পড়তে বসি । আনুমানিক ১০ঃ৩০ এর দিকে ঘুম দেই । হঠাৎ ১২ টার দিকে ১২ ব্যাচ এর দেবদ্যুতি সরকার(সাবেক ছাত্রলীগ হল সভাপতি), আনিস ও ১৩ ব্যাচের অন্তর দরজায় নক দেয়, রুম ৫০০৬ । আমার রুমমেট দরজা খুললে দেবদ্যুতি বলে, শোভন কে? তারপর আমার কাছে এসে ঘুম থেকে উঠায়ে খুব ভদ্রভাবে ফোনসহ আমাকে রুম থেকে নিচে ফোয়ারায় নিয়ে যায় । যাওয়ার আগে অন্তর কে আমার ব্যাগ ও সমস্ত আসবাবপত্র সার্চ করতে বলে, যে 'শিবির' সম্পর্কিত কোন কিছু পাওয়া যায় কি না । কিছুই না পেয়ে চলে যায় । এদিকে ফোয়ারায় ১২ এর আকাশ দেবনাথ সহ ১৩ ও ১৪ ব্যাচের কয়েকজন যোগ দেয় । আমাকে জিজ্ঞাসাবাদ করে, আমি শিবির করি কি না । আমি বললাম, 'না' ।\r\nতারপর আমার ফেসবুকের Liked পেজ থেকে দেখায়, আমি বাঁশেরকেল্লা, হেফাজতে ইসলাম এই পেজগুলাতে like দিয়েছি । তারপর তারা বলে, "এই তুই তো শিবির করস । বুয়েটের সেক্রেটারির হলে শিবির!!!"\r\nতারপর আমাকে ১০০৭/১০১০ নম্বর রুমে কলার ধরে নিয়ে যায় । এরপর শুরু করে অকথ্য ভাষায় গালিগালাজ ও চড়-থাপ্পড় । আমার মাথা ও কান ঝনঝন করা শুরু করে । আর বলতে থাকে, "বল, তুই শিবির করস?" আমি ওই কন্ডিশনেই প্রতিবাদ করে যাই । যত বলি করি না, ততই চড়ের তীব্রতা বাড়ে । কিছুক্ষণ পর স্বীকারোক্তি আদায়ের জন্য স্ট্যাম্প দিয়ে পেটানো শুরু করে । আর বলতে থাকে, "বল, তুই শিবির করস, বুয়েটের শিবির গুলোর সব নাম বল" । একসময় স্ট্যাম্প ভেঙে যায় । আমি এরপরও স্বীকার করি না । তখন কেউ একজন বলে, "এত মার খাইয়াও স্বীকার করে না! এই ব্যাডা তো ট্রেইনড"। এরপর হঠাৎ নির্যাতন বন্ধ করে, আনিস খুব 'দরদ' কণ্ঠে বলে, "তুই শুধু স্বীকার কর, তাইলে আর সমস্যা নাই" । আমি বলি, যা করি নাই তা ক্যান স্বীকার করব? তখন আকাশ বলে, "এত মাইর খাইয়াও কথা বলার শক্তি ক্যাম্নে পাই?" তারপর আবার মাইর শুরু করে । কেউ একজন থামাইয়া এবার বলে, "এই পাতায় লেখে দে যে তুই শিবির করস, কেউ কিচ্ছু করবে না আর, কথা দিলাম" । তাদের কথায় বিশ্বাস করে লিখলাম । এরপর সবাই আমাকে রুম থেকে বের করে গার্ডদের সামনে দিয়া তিতুমীর-জিমনেসিয়াম এর চিপায় নিয়ে গেল । সেখানে দেখি ২০-৩০ এর জনের গ্যাদারিং, আর সবাই কয়েকজনকে পেটাচ্ছে । আমি ভাবতেসি আমাকে এখানে নিয়ে আসল ক্যান, আমাকে না ছেড়ে দেবার কথা? সেখানে ছিল তিতুমীর ১১ এর সাকিব ও অন্যান্য হলের আরও অনেকে । অনেক আগের হওয়ায় সবার নাম ও ফেইসও মনে নাই । এরপরে যা ঘটল আমি জাস্ট আল্লাহর কাছে চাইতেসিলাম, আল্লাহ আমারে দয়া করে জান্নাত নসিব কইর, আর আমার ফ্যামিলি যাতে এই কষ্টটা সহ্য করতে পারে, আর এই জালিমদের ধ্বংস কইর । দুইজন পেছন থেকে ধরে থাকে যাতে না পড়ি, আর দেবদ্যুতি ও শেরে এ বাংলা ১৩ এর একজন পালাক্রমে সর্বশক্তি দিয়া চড় মারতে থাকে । এরপর দেবদ্যুতি, আকাশ, আর আনিস আমাকে উপুড় করে মাটিতে ফেলে পায়ের ওপর স্টাম্প দিয়ে মারতে থাকে, আরেকজন আমার হাত বরাবর ক্রমাগত লাত্থাইতে থাকে । আমাকে বলতে থাকে, "তুই নিশ্চয় শিবিরের হল সভাপতি" । কারণ তাদের কাছে মাফ ও মুখ দিয়া স্বীকারোক্তি দেই নি বলে । আমার কথা বলার, আর দাড়াবার যতটুকুও শক্তি ছিল, সব শেষ হয়ে যায় । চোখের সামনে শুধু আম্মার চেহারা ফুটছিল, আর আল্লাহর কাছে শহীদী মৃত্যু কামনা করছিলাম । আমাকে এবার তিন জনে উঠাইয়া নিয়া জিমনেসিয়াম এর দেয়াল এ ঠেস দিয়া রাখে । আর আমাকে জিজ্ঞাসা করে চলে, আমি কাওকে(শিবির) চিনি কি না । ফ্যালফ্যাল করে চেয়ে ছিলাম মাটির দিকে । কিছুক্ষণ পর মাথা নাড়িয়ে 'না' বুঝালাম । সকাল হওয়ার পর বলে, এ তো হাটতেও পারবে না মেবি । এরপরও স্ট্যাম্প দিয়া কয়েকটা বাড়ি দিয়া পিছনে না তাকিয়ে হল এ যেতে বলে । প্রায় ৬ ঘণ্টা যাবত তারা আমার ওপর স্ট্যাম্প আর থাপ্পড়ের অত্যাচার চালায় ।\r\nপ্রায় তিন সপ্তাহ খোড়ায়ে হাটসি । আমার কোমরের নিচ থেকে গোড়ালি পর্যন্ত দুই পায়ে ঘন কালশিটে পড়ে যায় । ভয়ে কাউকে বলতে পারি নি । শুধু আমার রুমমেট ও ওই জানোয়ার গুলা ছাড়া এই ঘটনা কেউ জানত না । কালক্রমে অনেকেই জানতে পারে । পরে ক্রমে জানতে পারি, শুধু আমার সাথে না, এটা ওদের দৈনন্দিন রুটিন । যখন যাকে ইচ্ছা, এইভাবে অ্যাকশন নিত । আমার বিরুদ্ধে কোন প্রমাণ পাই নি বলে, আমার হলে থাকার সুযোগ হয়েছিল । দেবদ্যুতি হুমকি দিয়া বলে, "আমার ছেলেপেলে তোর ওপর সর্বদা নজরদারি করবে" ।\r\nভয়ে আমি এতটাই তটস্থ থাকতাম, কখনও কাউকে জানানোর চেষ্টা করি নি, কারণ আমি বিশ্বাস করতাম, এর কোন বিচার নেই । আবরার এর মৃত্যুর পরে প্রথম বারের মত বিবেকের দংশন আমার ভয়ের ক্ষমতার চেয়ে বেশি হয়েছে । তাই শেয়ার করলাম ।\r\nজানি না, আবরার আমার চেয়ে বেশি মার খেয়েছে কি না, কিন্তু অবশ্যই ও আমার চেয়ে অনেক বেশি কষ্ট পেয়েছে বলেই মারা গেছে । আল্লাহ আমাকে বাঁচিয়ে রেখেছেন ছাত্রলীগের এই সন্ত্রাসীদের অত্যাচার/নির্যাতনের জীবন্ত উদাহরণ হিসেবে ।\r\n