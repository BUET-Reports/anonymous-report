Submitter: Rag victim of Muhatsim Fuad and Rafat Imtiaz\r\n২০১৬ এর সিএসইউ (চিটাগং স্টুডেন্ট ইউনিয়ন) ফেস্টের কয়েকদিন আগের (’১৫ ব্যাচের ১-২ এর শেষদিকে) ঘটনা।\r\n\r\nএহতেশামুল আজিমকে (ইইই’১৫) রাফাত ইমতিয়াজ চৌধুরী (ইইই’১৪) ক্যাফের সামনে ডেকে বলে, “আজকে রাতে তুই সোহরাওয়ার্দীতে আমার সাথে দেখে করিস”। সন্ধ্যায় মুহতাসিম ফুয়াদ (মেকানিক্যাল’১৪) এহতেশামকে রুমে ডেকে পাঠালে এহতেশাম যায়। তখন তাকে ফুয়াদ বলে, “ রাফাত আমাকে জানাইছে তুই ক্যাফের সামনে ‘১২ এর শান্ত ভাইয়ের সাথে বেয়াদবি করছস। ওনার সাথে তুই তুই করে কথা বলছস।” জবাবে এহতেশাম জানায় সে এমন কিছু করেনি, সে কাউকে তুই করে বলেনি ক্যফের সামনে। তখন ফুয়াদ তাকে রুমে পাঠিয়ে দেয়। এরপর এহতেশাম রাফাতকে ফোন দিয়ে জিজ্ঞেস করে সে দেখা করতে আসবে কিনা। জবাবে রাফাত জানায় “আজকে আসার দরকার নেই।“\r\n\r\nপরদিন শেরে বাংলা হলের ২০২ নং কক্ষে রেধোন আফরোজ (ইইই’১৫) আসে। মিঠু (ইইই’১৪) তাকে পাঠিয়েছে এহতেশামকে ডাকতে। তারপর এহতেশাম ৫০০০ এর ব্লকে যায় মিঠুর সাথে দেখা করতে। সেখানে এহতেশামকে জিজ্ঞেস করা হয় সে কেন ‘হল প্রটোকল’ (অন্য হলের কোন বড় ভাই ডাকলে নিজ হলের কাউকে জানানো) না মেনে রাফাতের সাথে দেখা করতে সোহরাওয়ার্দী যেতে চাইছে? জবাবে এহতেশাম জানায় সে মনে করেছিলো তাকে সিএসইউ এর কাজে রাফাত ডেকেছিলো এবং চট্টগ্রামের সবাই সবার সাথে খুব ক্লোজ। কিন্তু ‘হল প্রটোকল’ না মেনে সে ভুলে করেছে এবং সে দুঃখিত।\r\n\r\nকিছুক্ষণ পর সেখানে আসে ফুয়াদ আসে। সে এসে আবার একই প্রশ্ন করে। এরপর সে এহতেশামকে জিজ্ঞেস করে, “ ‘১৩ এর মুহাইমিনুল মারুফ ভাইয়ের সাথে তুই কি বেয়াদবি করছস? সোহরাওয়ার্দীর সবাই কেন তোর উপর ক্ষেপে আছে? ওরা আমাকে ফোন দিয়ে বলতেছে ওরা সবাই তো তোকে মারতে চায়” তারপর এহতেশাম জানায় সে মারুফ ভাইয়ের সাথে ইচ্ছাকৃতভাবে তুই তুই করে কথা বলেনি। এহতেশাম জানায়, “আমার মোবাইলে একটা এসএমএস আসে যেখানে আমাকে তুই করে সম্বোধন করা হয় এবং কোন নাম ছিলো না তাতে। আমি ভেবেছি টেক্সটটা জাওয়াদের। আমিও সেভাবে রিপ্লাই দেই। পরে ওটা মারুফ ভাইয়ের মেসেজ জেনে আমি ওনাকে স্যরি বলি।“\r\n\r\nএখানে উল্লেখ করা প্রয়োজন ’১৫ ব্যাচের ১-১ এর টার্ম ব্রেকে জাওয়াদ জুলকারনাইন (NAME’15), এহতেশামুল আজিম, মুহাইমিনুল মারুফ (আইপিই’১৩, সোহরাওয়ার্দী হল) চট্টগ্রামে সায়েন্স কেয়ারে ক্লাস নিতো। এহতেশাম আর জাওয়াদ মারুফের মাধ্যমে ঐ কোচিং সেন্টারের সাথে যুক্ত হয়। কিন্তু এহতেশামের সাথে সবসময় কোচিঙের ব্যাপারে যোগাযোগ করতো জাওয়াদ। মারুফ কখনও কোচিঙের ব্যাপারে এর আগে এহতেশামের ব্যাপারে যোগাযোগ করেনি এবং মারুফের ফোন নাম্বারও এহতেশামের কাছে ছিলো না । সেদিন সকালে এহতেশাম ঘুম না ভাংগায় কোচিঙে যেতে দেরি করলে সে টেক্সট পায়, “তোর ক্লাসগুলা আমি নিয়ে নিচ্ছি। তুই আমার দুপুরের ক্লাসগুলা নিয়ে নিস”। এহতেশামও স্বভাবতই ভাবে এটা জাওয়াদ পাঠিয়েছে। দুপুরে কোচিঙে মারুফ এহতেশামকে জিজ্ঞেস করে “এটা তুই আমাকে কি রিপ্লাই দিছস?” তখন এহতেশাম নিজের অবস্থান ব্যাখ্যা করে স্যরি বললে মারুফ ব্যাপারটা হেসে উড়িয়ে দেয়।\r\n\r\nযাই হোক, এরপর সেখানে আগমন ঘটে রাফাতের। রাফাত বলে, “তুই মারুফ ভাইয়ের সাথে বেয়াদবি করছস কেন? মারুফ ভাই আমাকে কমপ্লেইন দিসে কেন তোর নামে?  তুই গার্লফ্রেন্ড নিয়ে ক্যাম্পাসে কি করে বেড়াচ্ছস? আমাকে সোহরাওয়ার্দীর পোলাপান বলছে তোকে নিয়ে যাইতে যেন ওরা তোকে নিজ হাতে মারতে পারে।”\r\n\r\nতখন ফুয়াদ এহতেশামকে ছাদে যেতে বলে। কিছুক্ষণ পর ফুয়াদ, রাফাত, মিঠুও ছাদে উঠে। তাদের কাছে ক্রিকেট স্ট্যাম্প ছিলো। ছাদে একপর্যায়ে রাফাত এবং মিঠু এহতেশামকে ক্রমাগত গালাগালি করে এবং বেশ কয়েক দফায় থাপ্পড় দেয়। পাশাপাশি ফুয়াদ এহতেশামকে পায়ে এবং হাঁটুতে স্ট্যাম্প দিয়ে মারতে থাকে। মারার পর শুরু হয় রাফাতের প্রেম ও প্রেমের গোপনীয়তা ও সিএসইউর সিনিয়র-জুনিয়র সম্পর্ক বিষয়ক জ্ঞান প্রদান। রাফাত বলে, “যেই প্রেম যত গোপন, সেই প্রেম তত পবিত্র।” “সিএসইউ এর সব বড় ভাইয়ের তোকে নিয়ে এতো কমপ্লেইন কেন? তুই ক্যাম্পাসে গার্ল্ফ্রেন্ড নিয়ে আকাম কুকাম করে বেড়াস। তোর হাবভাবে মনে হয় ক্যাম্পাসে শুধু তোর-ই শুধু গার্লফ্রেন্ড আছে, আর কারো নাই।” জ্ঞানপ্রদান শেষে তাকে তার রুমে পাঠিয়ে দেওয়া হয়। 