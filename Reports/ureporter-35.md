৩ তারিখ দিবাগত রাতে শেরে বাংলা হলের ২০২ কক্ষে শেরে বাংলা হলের ছাত্রলীগের কর্মী ইফতি মোশারফ সকাল (বিএম ই১৬), আশিকুল ইসলাম বিটু(কেমিক্যাল ১৬), মুজতবা রাফিদ (কেমিক্যাল১৬) সহ মোট ৪জন হামলা চালায়। তারা এহতেশামকে (ইইই ১৫) প্রচণ্ড মারধর করে।
মারধরের পর তারা তাকে তখনই রুম থেকে বের হয়ে যেতে বলে এক কাপড়ে। তারা এহতেশাম কে সাথে কোন কিছু নিয়ে যেতে দেয়নি। এবং তারা জানায় যাতে এহতেশামের জিনিসপত্র পরে এসে তার কোন বন্ধু নিয়ে যায়। সে এবং তার অন্যান্য রুমমেটরা যাতে আর কোনদিন হলে না আসে, কারণ এটি "হল প্রটোকল"।
কিন্তু চার তারিখ দিবাগত রাত থেকে তার রুমে তার এবং তার রুমমেটদের কোনো মালামাল পাওয়া যাচ্ছে না। এহতেশামের একটি হাই এন্ড পিসি ছিল যা গুম। পিসির বাজার মূল্য ১ লক্ষ ৩৫ হাজার টাকা।
এক্ষেত্রে উল্লেখ্য ৪ তারিখ দিবাগত রাত ১ টায় তার রুমে সেই ছাত্রলীগ কর্মীরা আবার আসে এবং তার ১৭ ব্যাচের রুমমেটকে (একমাত্র যাকে ওই রুমে থাকার 'অনুমতি' দেওয়া হয়েছে) বের হয়ে যেতে বলে। রাত 1 টা 40 এ সেই রুমমেট আবার রুমে ফিরে আসলে দেখে রুমে অন্য কারো মালামাল নেই, সেই ১.৩৫ লাখ টাকার পিসি সহ।
এরপর থেকেই পিসির অনেক খোঁজ লাগানোর চেষ্টা করা হলেও ছাত্রলীগের কোন কর্মী বা হলের অন্য কেউ কোন তথ্য দিয়ে সহায়তা করেনি। এক্ষেত্রে, "শান্তিপূর্ণ" সমাধানের জন্য তৎক্ষণাৎ কাউকে জানানো হয়নি।

এই ব্যাপারে সহকারী প্রভোস্ট শাহিন স্যারকে ফোন দেওয়া হলে তিনি জানান "আমি প্রভোস্ট নই।" "আমি তোমাকে কোন প্রকার সাহায্য করতে পারব না।" "তুমি আমাকে এত দিন পরে কেন এই ঘটনা জানাচ্ছ?"

এই ব্যাপারে জানানো দরকার, এক বছর আগে যখন দায়ানকে পুলিশ ধরে নিয়ে যাচ্ছিল তখন এহতেশাম প্রমান দেখতে চাইলে তাকে বুয়েট ছাত্রলীগ নেতাকর্মীরা রুমে বেঁধে পেটায়। এবং পরবর্তীতে অনেক ধরনের হেনস্থা করে। তখন হল কর্তৃপক্ষ কোন প্রকার সাহায্য এহতেশামকে করেনি। এহতেশাম প্রশ্নের উত্তরে এই অসহযোগিতা ও ঘটনার উল্লেখ করলে এবং মিডিয়াতে এই ঘটনা জানানো হবে জানালে সহকারী প্রভোস্ট স্যার ফোন কেটে দেন।

প্রভোস্ট স্যারকে ফোন দেওয়া হলে তিনি ওই রাতের সিসি টিভি ফুটেজ সহ অন্য যেকোন ব্যাপারে পূর্ণ সহযোগিতা করতে ইচ্ছা প্রকাশ করেন।
