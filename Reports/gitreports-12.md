Submitter: Anonymous
Email: abc@xyz.com
৪ অক্টোবর ২০১৯,

শুক্রবার দিবাগত রাত ১১ঃ৪৫-১২ টার দিকে ইশতিয়াক মুন্না আমাকে কল দিয়ে ৫ মিনিটের মধ্যে শেরে বাংলা হলের ২০০৫ নং রুমে আসার জন্য ডাকে। যখন আমি রুমে প্রবেশ করি সঙ্গে সঙ্গে আমার থেকে মোবাইল ফোন নিয়ে নেওয়া হয় এবং কোনো কথা ছাড়াই এলোপাথাড়ি থাপ্পড় মারা শুরু করে। কিছুক্ষণ মারধোরের পর আমাকে জিজ্ঞাসা করে একবছর আগে নাহিয়ান ইসলাম(MME'17) এর সামনে ফারহান জাওয়াদ চৌধুরী( ইইই ১৬, শেরে বাংলা হল, ক্রীড়া )-কে আমি গালি দিয়েছে কিনা। আমি তাদের বলি এইরকম কোনো ঘটনা আমার স্মরনে নাই। তারপর তারা আবার বলে আমার রুমমেট এহতেশামুল আজিম এইকাজ করেছিল কিনা। আমি স্বীকারোত্তি না দেওয়ায় আমাকে ইশতিয়াক মুন্না আরো মারধোর করে। এরপর আমাকে দিয়ে এহতেশামুল আজিম ভাইকে কল দেওয়া হয় এবং ২০০৫ এ তাকে ডেকে আনা হয়। এহতেশামুল আজিম ভাইকে একই প্রশ্ন জিজ্ঞেস করা হলে তিনিও তা অস্বীকার করেন যে এরকম কিছু করেননি। এহতেশামুল আজিমকে এরপর তার রুমে পাঠিয়ে দেওয়া হয়। উনি চলে যাওয়ার পর আমাকে আবার কিছুক্ষণ মারধোর করা হয় এহতেশামুল আজিম ভাইকে কেন ফাসিয়ে দিই নিই সেজন্য। এরপর ইশতিয়াক মুন্না আমাকে ১৬ ব্যাচের মুজতবা রাফিদ( কেমিক্যাল ১৬), আশিকুল ইসলাম বিটু(কেমিক্যাল ১৬), ইফতি মোশাররফ সকাল(বিএমই ১৬), খন্দকার তাবাক্কুরুল ইসলাম তানভীর(মেকানিকাল ১৬) এর হাতে তুলে দিয়ে বলে তোদের ব্যাচমেটের বিচার তোরা কর। এরপর উল্লেখিত ব্যক্তিরা আমাকে ২০১১ নং রুমে নিয়ে যায়। আমি এহতেশামুল আজিম ভাইকে ফাসিয়ে কেন দিই নাই সেকারণে তারা আমাকে পুনরায় শাসায় এবং কিছুক্ষন পর আমাকে রুমে পাঠিয়ে দেয়। আমি রুমে ৫ মিনিট অবস্থান করতে না করতেই ১৬ ব্যাচের উল্লেখিত ব্যক্তিরা আমার বর্তমান রুম ৪০০৭ এ ঢুকে আবার আমার মোবাইল নিয়ে নেয় আমি কোনো প্রকার ভিডিও করেছি কিনা তা চেক করার জন্য। কোনো ভিডিও না পেয়ে তারা আমার মেসেঞ্জার চেক করে। তখন এহতেশামুল আজিম ভাই আমি সেইফ আছি কিনা জানার জন্য আমাকে টেক্সট দেয়। তারা আমার মেসেঞ্জার থেকে আমি সেজে এহতেশামুল ভাই কে ফাসানোর চেস্টা করে। কিন্তু ব্যর্থ হওয়ার তারা আমার মেসেঞ্জার থেকে কিছু ব্যক্তিগত মেসেজের স্ক্রিনশট নিয়ে ইশতিয়াক মুন্নার কাছে আমাকে আবার নিয়ে যায়। তখন মেহেদী হাসান রবিনও রুমে আসে এবং ১৬ ব্যাচের উল্লেখিত ব্যক্তিকে নির্দেশ দেয় একটা স্ট্যাম্প নিয়ে আসার জন্য। এরপর ১৬ ব্যাচের আশিকুল ইসলাম বিটু আমাকে মাথায় তুলে কয়েকবার ফ্লোরে, চেয়ারে এবং বেডের উপর আছাড় মারে, এরপর ফ্লোরে ফেলে দিয়ে মুজতবা রাফিদ( কেমিক্যাল ১৬), আশিকুল ইসলাম বিটু(কেমিক্যাল ১৬), ইফতি মোশাররফ সকাল(বিএমই ১৬), খন্দকার তাবাক্কুরুল ইসলাম তানভীর(মেকানিকাল ১৬) আমাকে লাথিঘুষি এবং স্ট্যাম্প দিয়ে মারধোর করা শুরু করে। এই মারধোরেই আমার পা ও কোমরে অতিরিক্ত ব্যাথা পাই যার কারণে আমি পরবর্তী চারদিন ঠিকমত হাটাচলাও করতে পারিনি। প্রায় ১০-১৫ মিনিটের মতো মারধোরের পর মেহেদী হাসান রবিন ১৭ ব্যাচের নাহিয়ান ইসলাম(১৭), এহতেশামুল রাব্বি তানিম(সিভিল ১৭), মুনতাসির আল জেমী(মেকা ১৭), হোসেইন মোহাম্মদ ত্বোহা(মেকা ১৭),শামসুল আরেফিন রাফাত(মেকা ১৭) এবং আরো নাম না জানা কয়েকজনকে রুমে ডাকে এবং আমাকে মারার জন্য নির্দেশ দেয়। এক্ষেত্রে মুজতবা রাফিদ ১৭ কে উস্কিয়ে দেয় যে তাদের পলিটিকাল ভাই ফারহান জাওয়াদ চৌধুরিকে আমি গালি দিয়েছি এই বলে। এরপর ১৭ ব্যাচ আমাকে ১০-১৫ মিনিটের মতো মারধোর করে। তখনো আমি ফ্লোরে ব্যাথা পেয়ে কাতরাচ্ছিলাম। এইসময় নাহিয়ান ইসলাম(১৭) আমাকে বারবার পিছন থেকে লাথি দিচ্ছিল। আমার পড়ে থাকা দেখে আমার বুকের উপর পা দিয়ে মেহেদী হাসান রবিন কিছুক্ষণ দাঁড়িয়ে থাকে। প্রায় ৩-৩.৩০ টার দিকে তারা ১৭ ব্যাচের উল্লেখিত ব্যক্তিকে আমার পাহাড়ায় রেখে বাইরে বের হয়। প্রায় ঘন্টাখানেক পর ইশতিয়াক মুন্না, মুজতবা রাফিদ, ইফতি মোশাররফ সকাল, আশিকুল ইসলাম বিটু পুনরায় রুমে এসে আমাকে আরো শারীরিক নির্যাতন করা শুরু করে। প্রায় আধমোরা অবস্থায় আমাকে সকাল ৬ টার দিকে রুমে রেখে চলে যায়।

এখানে উল্লেখযোগ্য ইশতিয়াক মুন্না এবং মুজতবা রাফিদ যে আমার মোবাইল ফোন(Poco F1, ৩০০০০ টাকা) নিয়ে যায় তা আর ফেরত দেয়নি। ঐরাতেই তারা এহতেশামুল আজিম ভাই এর বিপক্ষে কোনো সুনির্দিস্ট প্রমাণ না পেয়ে তার উপর ক্ষেপে গিয়ে মুজতবা রাফিদ, ইফতি মোশাররফ সকাল, আশিকুল ইসলাম বিটু তাকে মারধোর করে এহতেশামুল ভাইকে ২০২ নং রুম থেকে এক কাপড়ে বের করে দেয়, কোনো কিছু সঙ্গে নিতেও দেওয়া হয়নি। পরবর্তী তার রুম থেকে তার জিনিসপত্র নিতে লোক পাঠালে দেখে তার ডেক্সটপ ( ১,৩৫,০০০ টাকা) গায়েব হয়ে গিয়েছে। পরবর্তীতে আবরার ফাহাদ এর নির্মম হত্যাকান্ডের পর হলে খোজ নিলে শামীম বিল্লাহ (মেকা ১৭) এর রুমে এই পিসিটি পাওয়া যায়। শামীম বিল্লাহ যে ঐ রাতে এই পিসিটি নিয়ে এসেছিল ২০২ নং রুম থেকে তার প্রত্যক্ষদর্শী হিসেবে আছে হৃদয় ( আইপিই ১৬)

আমার কথা হলো একজন থার্ড ইয়ারের ছেলেকে তারা এভাবে নির্যাতন করতে পারে। না জানি অন্যদের তারা কিভাবে নির্যাতন করে। নিহত আবরার কে না তারা কত নির্মম ভাবে হত্যা করেছে ।