আমার সাথে ঘটনাটা  ঘটে ২০১৮ সালের এপ্রিলের ১ম সপ্তাহে।তখন সেটা ছিলো বুয়েটে আমার প্রথম সপ্তাহ ক্লাস।আর আমি ক্লাস করতাম বাসা থেকে।তাই হল সম্পর্কে আমার কোন ধরনের আইডিয়াই ছিলো না তখন পর্যন্ত।তো নতুন ক্যাম্পাসে তখন কারো সাথে ঠিক মতো বন্ধুত্বও গড়ে উঠেনি।
তো আমাকে ডাকা হয় বুধবার আমাদের ক্লাস শেষে।আর সেদিন আমাদের কিছু বই কিনার জন্য ক্লাস শেষে নীলক্ষেত যাই । তো ব্যস্ততার কারনে লাঞ্চও করা হয়নি।আর একটা আতংকতো ছিলোই কি করা হয় না হয়।তো ক্যাম্পাস থেকে ফোন দেয়ায় ছাত্রলীগের স্টুডেন্ট দ্বারা।তারা বলে তাড়াতাড়ি আসতে।মূলত আমাকে ডাকা হয়েছিলো আমার একটা কমেন্টের জন্য।যেটা বুয়েট সংশ্লিষ্ট কোন পেজেই আমি করি নাই বা সরকারের বিরুদ্ধেও কিছু বলি নাই,ছাত্রলীগের বিরুদ্ধেও কিছু বলি নাই,বুয়েটের বিরুদ্ধেও কিছু বলি নাই।তো আমাকে হলে আনা হলো এর নেতৃত্ব দিয়েছিলো সিভিলের ১৬ ব্যাচের  এ সেকশনের  আবরার ও তৌসিফ।তো যথারীতি আমাকে শেরে বাংলা হলে নিয়ে যেতে বলে ১৭ ব্যাচের এক ছেলেকে দিয়ে।তো সাথে তখন তৌসিফ,আবরার আসে নাই।তো শেরেবাংলা হলের এক রুমে নিয়ে বসানো হলো।তো সেখানে ভাইরা কিছু প্রশ্ন করলো সিগারেট খাই নাকি,প্রেম করি নাকি,নামাজ পড়ি নাকি,কোন দলের সাথে ইনভলভ আছি নাকি।আরো অনেক প্রশ্ন করে।তো যেই ভাইটা আমাকে জেরা করেছিলো ওনার পার্ট ওখানেই শেষ।পরে ওনার সাথে আরেকটা সিনিয়র ছিলো ১৫ ব্যাচের সে আমাকে অন্য রুমে নিয়ে যায়।তখন সেই রুমে আগে থেকেই ৩ জনের মতো ছিলো।পরে আরো কয়েকজন প্রবেশ করলো আবরার আর তৌসিফ সহ।তখন আমার মেন্টালি খুব বাজে অবস্থা ছিলো।কারণ জীবনে কোনদিন এমন কোন কিছু আগে ফেস করি নাই।তো রুমের দরজা অফ করে দিলো সবাই সিগারেট ধরালো।স্ট্যাম্প ছিলো খাটের নিচে সেটা বের করলো।তো প্রথমে কি জন্য কমেন্ট করেছি সেই জন্য জেরা শুরু করলো।পরে মোবাইল চাইলো ফেসবুকে ঢুকলো।অনেক খোজাখুজি করার পরো কোন রাজনৈতিক দলের সাপোর্ট করা বা তাদের কোন পেজে লাইক কমেন্ট কিছুই পেলো না।তারা আমাকে শিবির বানানোর অনেক চেষ্টা করেছে।তখন তারা বলতেছে কিছুদিন আগে ক্যাম্পাসে দিনে দুপুরে ক্লাস চলাকালীন  শিবির ধরছিলাম আমরা।তাকে ইচ্ছামত পিটায়া ক্যাম্পাস ছাড়া করেছি।কোন স্যার তাকে যে বাচাতে আসবে সে সাহস করে নাই।প্রশাসনও আমাদের কিছু করতে পারে নাই ।পরে যাই হউক কোন ভুল না পেয়ে এরপর শুরু হলো এসব জানোয়ারগুলোর বেধে দেয়া রুলস যা হলে না থাকার কারনে আমি জানতাম না।সিনিয়রদের সামনে কিভাবে দাড়াতে হয়।দুই হাত টান করে নিচের দিকে মাথা নুইয়ে রেখে।সিনিয়ররা ভুল কিছু বললে বা অপবাদ দিলেও  চুপ করে থাকা।তো তখন শুরু হলো তাদের মাইর।প্রথমে থাপ্পড়। একেকটা থাপ্পড়ে আমি চোখে ঘোলা দেখতেছি।এভাবে প্রথমে একচোট মারলো আবরার।সে ১২-১৪ টা থাপ্পড় দিয়েছে।পরে তার পালা শেষ।এরপর আসলো ফিফটিনের একজন।সে স্ট্যাম্প দিয়ে কতক্ষণ পিটালো তোর ব্যবহার ঠিক না।এই সেই।বাড়িগুলো দিয়েছে তার সব শক্তি প্রয়োগ করে।তখন আবরার বের হয়ে যায়।আর সেখানে উপস্থিত সবাই সিগারেট খাচ্ছিলো।কেউ গান শুনতেছিলো।কেউ মোবাইল চালাচ্ছিলো।আর আমার অসহায়ত্ব দেখে তারা হাসতেছিলো ।পরে আসলো তৌসিফ।তার এক একটা থাপ্পড় যেনো বজ্রধ্বনির মতো কানে এসে বাজতেছিলো।সে থাপ্পড় দিচ্ছিলো কন্টিনিউয়াসলি।আনলিমিটেড দিলো।তারপর রুমে বাইরে থেকে আসলো আরেকজন। তাকে চিনি না।সে কয়েকটা দিলো।তারপর আবরার আসলো আবার সে সিগারেট খেতে খেতে ডুকতেছিলো।সে সিগারেটটা আরেকজনকে দিয়ে আরেক চোট দিলো আমাকে।পরে তৌসিফ এসে আবার মারলো।এভাবে পালাক্রমে তাদের হিংস্রতা অনেকক্ষন চলতে থাকলো।তাদের দৃষ্টিতে একটা প্রশ্ন করেছে এইটার এন্সার দেয়া ঠিক হয় নাই।ভুল হলে সরি বলা যাবে না। তারপর মারার সময়ও মাথা নিচের দিকে থাকতে হবে।তাদের দিকে তাকানো যাবে না।তাদের সামনে কথা বলার সময় সোজা থাকতে হবে।হাত নাড়ানো যাবে না।প্রশ্নের এন্সার দিলে মাথা নিচু করে দিতে হবে।আরো কত  গাজাখুরী নিয়ম যে সেদিন দেখলাম।প্রত্যেকটা নিয়মের জন্য আমাকে মারা হইছে। পরে তারা যখন দেখতেছে আমাকে মেরেও আমার কথা বলার সময় দৈহিক মুভমেন্ট এইগুলো সংশোধন করতে পারতেছে না তখন তারা বলে তোরে আর মেরে লাভ নেই।অনেক মারছি।আমাদের নিজেদেরই হাত ব্যাথা হয়ে গেছে।পরে তারা বললো তোরে আজকে এতো মারছি একমাত্র তোর এটিচিউড এর কারনে অন্য কোন কারনে না।এমন পোস্ট এমন অনেকেই করে।
পরে তারা তাদের নাম্বার দেয়।বলে পরেরদিন(মানে শনিবার) তাদের এসে কল দিতে।কিন্তু আমি মনে মনে বলি তোদের আর কল দিছি আমি।পরে তারা জিনিসটা আর বড় করে নাই। ওইখানেই শেষ করে দিছে।তারা ভুলে গেছে।কারণ তাদের কাছে তখন এইগুলো পানিভাতের মতো হয়ে গেছে ।কিন্তু তারা শেষ করে দিলেও তো আমার শেষ হয়ে যায় নাই।আমার টানা দুইদিন প্রচন্ড  মাথা ব্যাথা ছিলো।আর পায়ে স্ট্যাম্পের বাড়ি দেয়ার কারনে ওই জায়গা গুলো ব্যাথায়, ফুলে রক্ত জমে গিয়েছিলো।অনেকদিন সুস্থ স্বাভাবিকভাবে হাটাচলা করতে পারি নাই  ।আর মানসিকভাবেও অনেক বিপর্যস্ত হয়ে পড়েছিলাম।আর পড়ালেখাতেও বাজে ইফেক্ট পড়ে।যা এখনো রিকভারি করতে পারি নাই ঠিক মতো।
আর রুমে যারা ছিলো প্রত্যেকেই ছাত্রলীগের হলের বিভিন্ন পোস্টধারী  ছিলো।আমার হায়াত ছিলো বলেই আমি আবরার ফাহাদ হই নাই।

এই তৌসিফ,আবরারদের এত সাহস আসে কোথা থেকে।অবশ্যই পলিটিকাল বেকগ্রাউন্ড থেকে।না হলে তাদের কখনোই সাহস হতো না।তাই ভিকটিম হিসেবে সকলের নিকট আবেদন বুয়েট ক্যাম্পাস থেকে সকল ধরনের ছাত্ররাজনীতি চিরদিনের জন্য নিষিদ্ধ করতে হবে এবং এর যথাযথ প্রয়োগ দৃশ্যমান হতে হবে এবং সাধারণ স্টুডেন্টদের একটা দল থাকবে যারা এইসব আবরার,তৌসিফদের প্রতিহত করবে।ক্যাম্পাসকে সন্ত্রাসমুক্ত রাখবে। 
ক্যাম্পাসে ছাত্ররাজনীতি কঠোর আইন করে  বন্ধ না হলে এরকম আবরার তৌসিফরা আসতেই থাকবে।

আর সনি আপু,আবরার ফাহাদদের লাশ আর আমাদের মতো ভিক্টিমদের সারি আরো দীর্ঘ হতে থাকবে।                                                                                                                                        