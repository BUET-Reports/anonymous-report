আমি বুয়েট ১৩ ব্যাচ। এটা ২০১৪ সালের কথা। আমাদের ক্লাস শুরু হয় ৩ য় সপ্তাহে ( প্রথম দুই সপ্তাহ রমজান ছিল, তাই কোন র‍্যাগিং হয় নি) আমাকে সহ আমার ততকালীন রুমমেটদেরকে(তখন ইকসুতে ১৩ ব্যাচকে থাকার ব্যবস্থা করা হয়েছিল) নিয়ে আহসান হলে ১৪৬ নম্বর কক্ষে বর্তমান বুয়েট ছাত্রলীগ প্রেসিডেন্ট জামিউস সানি, বর্তমান আহসানউল্লাহ হল সাধারণ সম্পাদক লিংকন সরকার স্ট্যাপ দিয়ে প্রবলভাবে পিটান। এ ঘটনার পর আমি মানসিকভাবে প্রচন্ড আহত এবং বিপর্যস্ত হয়ে পড়ি। ঘটনার পর আমি আমার বাসায় চলে আসি।  এরপর পুরো ৬ মাস আমি বুয়েটে অত্যন্ত আতংকিত অবস্থায় কাটিয়েছি। আমি ক্লাস বাদে বুয়েটের কোন কিছুতে অংশগ্রহণ করতে পারি না। আমার মধ্যে সিনিয়রদের নিয়ে প্রচন্ড ভয় এবং ভীতি কাজ করত। প্রতি বুধবার রাতে হল থেকে পালিয়ে কোন আত্নীয়ের বাসায় চলে যেতাম।এভাবে ভয়াবহ ট্রমার মধ্যে দিয়ে আমার বুয়েটের ফার্স্ট ইয়ার কেটেছে। আমি কোন মানুষের সাথে স্বাভাবিকভাবে কথা বলতে পারতাম না। আজ এতদিন পর এটা বলতে চাই, আমি যখন ৫ বছর পরে ভার্সিটি থেকে পাস করে যাওয়ার পরেও এই ট্রমা, এই শারীরিক নির্যাতনের কথা ভুলতে না পারি. যে ১৭,১৮ ব্যাচের র‍্যাগিং শারীরিক নির্যাতনে এ রকম ভয়াবহ অবস্থা তাদের কি হবে? আবরারের হত্যাকারীসহ এই সকল র‍্যাগিংকারী, শারীরিক নির্যাতনকারী কুলাংগার দের বিচার চাই।