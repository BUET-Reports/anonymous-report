শের এ বাংলা হলের ১৫ ব্যাচের ওয়াহিদুর রহমান রাফসান, (বি এম ই ১৫) ভাই বলতে লজ্জা করছে, উনি ২০১৭ সালের এক স্মরণীয় দিনে হঠাৎ আমাকে ডেকে পাঠান। উনি তখন নেশাগ্রস্ত অবস্থায় ছিলেন এবং বিভিন্ন নিকৃষ্টতম প্রশ্ন করতে শুরু করেন, যার জবাব দেওয়া একজন বিবেকসম্পন্ন মানুষের পক্ষে অসম্ভব। আমি জবাব দিতে না পারায় আমাকে হলের সিড়িতে ডেকে নেবে বলে ২ মিনিটে বাইরে থেকে পানি আনতে বলেন। পানি আনার পর উনি আমাকে ২-৩ তলার সিড়ির মাঝে নিয়ে রড দিয়ে প্রচুর মারধর করেন, মার কিছুতেই থামাচ্ছেন না এবং মারতে মারতে উনি রড বাকা করে ফেললেন, এরপর আমাকে উনি নিজেই নিজের গালে ১০ টা করে থাপ্পড় মারতে বললেন এবং বললেন আর কখনো উনার সাথে যেনো বেআদবি না করি। আমি ক্ষমা চাই , কিন্তু উনি আবার ও কবে সালাম দেই নাই বলে মারতে শুরু করেন, আমি এক পর্যায়ে মার থেকে বাঁচার জন্যে ৩ তালার বারান্দায় উঠে যাই এবং লাফ দিয়ে সুইসাইড করার চেষ্টা করি, তখন শের এ বাংলা হলের অন্যান্ন ১৫ ব্যাচের ভাইরা আমাকে আটকায় এবং রাফসান কে মারতে বাধা দেয়। এই রাফসান পরে ত নিজে ঠিকই টিচার ফাইটার হয়ে যান, কিন্তু আমার সেই ট্রমা এখনো কাটে নাই। আজও রাফসান কে দেখলে আমার সেই রাতের কথা মনে পড়ে।\r\n\r\nআমার এই ঘটনার প্রেক্ষিতে শের এ বাংলা হলের অসংখ্য ১৫ ও ১৬ ব্যাচের স্টুডেন্ট সাক্ষি আছেন। 